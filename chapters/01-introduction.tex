\chapter{Úvod}

\section{Motivace}

Důvodem vzniku této práce byla potřeba přidat do existujích aplikací napsaných
v jazyce Java na platformě \glslink{gls-eclipse-rcp}{Eclipse RCP} podporu pro
licencování.

Výrazem licence se v kontextu vývoje software myslí oprávnění, kterým autor
software umožňuje jeho použití dalším osobám. Při komerční distribuci software
se často vyskytuje potřeba upravit funkčnost na základě zakoupené licence.
Takovéto úpravy mohou zahrnovat například zpřístupnění nebo zakázání některých
vlastností produktu, omezení možností opakované instalace a kopírování případně
časové omezení určité funkcionality.

K licencování aplikací patří také ochrana proti modifikacím. Pokud chceme
pomocí licenčního nástroje omezit funkčnost nebo možnost aplikaci volně
distribuovat, je potřeba také zajistit, že omezení vynucené licenčním
mechanismem nepůjde snadno deaktivovat nebo odstanit. V Javě je ochrana aplikací
problematická – struktura .class souborů produkovaných javovským překladačem je
dobře zdokumentovaná a snadno čitelná\cite{vmspec}. Tento problém se obvykle částečně
řeší obfuskací výsledného kódu včetně názvů tříd a metod. Pokud je aplikace postavená
na \glslink{gls-eclipse-rcp}{Eclipse RCP}/\gls{OSGi} platformě, jsou tyto
problémy ještě závažnější. Protože názvy tříd se používají jako identifikátory, není je možné je snadno obfuskovat.
Díky modulární struktuře OSGi je navíc možné ochanu distribuovanou jako plug-in
snadno odstranit případně nahradit vlastní prázdnou implementací.
	
\section{Cíle práce}
Cílem práce je prozkoumat dostupná řešení, která umožňjí přidat do aplikací
podporu pro licencování. Dále také prozkoumat možnosti ochrany aplikací
postavených na platformě \gls{OSGi} a navrhnout a naimplementovat nástroj pro
licencování, který bude splňovat následující podmínky:
\begin{itemize}
  \item Implementace v jazyce Java
  \item Podpora pro aplikace napsané na platformě Eclipse RCP
  \item Funkčnost na operačních systémech Windows a Linux
  \item Snadná integrovatelnost do již existujících aplikací
  \item Centrální správa licencí
  \item Webové GUI pro snadnějš správu licencí
\end{itemize}
